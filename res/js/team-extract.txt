

Lichter Tamás

Telekommunikációs cégnél szerzett 10+ év tapasztalatot informatikai fejlesztési területen. Közgazdász végzettsége van, üzleti gondolkodásmód jellemzi (vagy legalábbis szeretné…). Tamás hisz abban, hogy egy cégnél akkor jó dolgozni, ha a vezetők megbíznak a munkatársakban, a munkatársakat bevonják a döntésekbe, nyitott, ügyfélorientált és haladó szemléletű a cégkultúra, és nem mellesleg jó a hangulat. Tamás azon dolgozik, hogy a Testbirds ilyen cég legyen.

Maczinkó Ákos

15+ év tapasztalat a telekommunikáció világában, elsősorban értékesítési és ügyfélélmény területen. Éveken keresztül részt vett lakossági termékek kialakításában és kereskedelmi elindításában. Ákos Tamással együtt vezeti a közép-európai Testbirds-öt, ami most már három országban működik.

Bartha Gizella

Gizella, a Testbirds UX kutatójaként közel 50 különböző termék mintegy 100 felhasználói kutatását végezte az elmúlt két évben. Hiszi, hogy egy jó termék létrehozásához nélkülözhetetlen a felhasználó bevonása a lehető legkorábban. Munkája során azon túl, hogy a kezdetektől alkalmazza az ismert módszertani megközelítéseket, folyamatosan törekszik arra, hogy ezek módosításával, megújításával még pontosabban tárja fel a felhasználók igényét.

Bertényi Barnabás

Barnabás pályáját crowdtesztelőként kezdte és körülbelül aznap csatlakozott a Testbirds-höz, amint az legálisan lehetséges volt, alighogy a tizennyolcat betöltötte, az érettségi vizsgák után egyből az irodába jött dolgozni – vagyis ha valakire igaz, hogy lelkes fiatal, az Barnabás.

Horváth László

Szociológus végzettségű autodidakta fotós. Gyermekkora óta vonzódik a számítógépek és a programok világához. Érdekli minden olyan fejlesztés, kütyü, ami könnyebbé, érdekesebbé teszi a mindennapokat. Egyedi látásmódját, tudását és szenvedélyét összekapcsolva munkálkodik az ügyfelek és a felhasználók elégedettségén.

Makkai Bianka

Informatikai érdeklődése mellé közgazdász végzettség párosul, ezt leginkább funkcionális tesztelési projektekben kamatoztatja. Mindig az újdonságokat keresi, legyen szó fejlődésgazdaságtani elméletekről, gasztronómiáról vagy technológiai megoldásokról. Hisz benne, hogy bár az egész világot nem tehetjük jobbá, a munkánk révén egy szeletére mégis hatással tudunk lenni, ebből pedig a legjobbat kell kihoznunk.

Mészár Anna

Annát leginkább az optimális folyamatok, a jó szolgáltatások, ügyfélbarát szemléletmód lelkesítik. Nagyra értékeli az akár apró, könnyen megvalósítható és mindeközben szellemes ötleteket, és azt a légkört, amelyben ezek az ötletek megszülethetnek. Kutatóként és kulturális antropológusként a probléma és a különböző nézőpontok árnyalt megértéséhez tud igazán hozzájárulni, ez az amiben leginkább otthon érzi magát.

Muszka Ágnes

Több éves tapasztalatot szerzett szoftvertesztelőként, valamint projektmenedzserként. Kommunikáció- és média szakon végzett a Budapesti Műszaki és Gazdaságtudományi Egyetemen. Érdeklődési területe a technológia és a közösségi együttműködések közötti összefüggések.

Vászon Gergely

Programtervező informatikus hallgató az ELTE-n. Tapasztalt sokszereplős, crowd illetve funkcionális teszt projektek menedzselésében, funkcionális és exploratív tesztelésben.
